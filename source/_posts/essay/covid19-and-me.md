---
title: 新冠五日記錄
p: essay/covid19-and-me.md
tags:
  - 隨筆
  - 新冠
date: 2022-12-24 22:56:42
---

​最近全國攏在佮新冠病毒共存，我也**穢着**（ùe-tio̍h, 感染）了，時間是2022年12月20日​。 到今已經第五日了，情況好​㩼囉。好在我早有預備藥、飲用水佮食物，生病期間免煩惱（huân-ló, 擔心）東煩惱西。
<!--more-->

頭日**透早**（thàu-tsá, 早上）起牀，發現​喉嚨唔舒服，但是無在意伊，繼續上班。下晝食了飽，發現還是唔舒服，料定是新冠​，決定轉宿舍觀察​。**暗時**（àm-sî, 晚上）**發燒熱**（huat-sio-jia̍k），腳軟手軟。用**探熱針**（thàm-jia̍t-tsam, 體溫計）測體溫，確認是低燒，所以無去**醫生舖**（ui-seng-phòu, 診所）**問藥**（mn̄g-io̍h），家己處理。吃粒**布洛芬**（pòu-lo̍k-hun）落肚，之後去睏頃​。睏醒，**燒熱**（sio-jia̍t）已退。夜時，**喉渴**（âu-khuah, 口渴），時時爬起來食**滾水**（kún-tsúi, 開水）。

第二日，​畏寒，咳嗽，**痰涎**（thâm-nuā, 痰和唾液）㩼，​鼻塞，通身還有加減​酸軟，額頭還有滴囝燒。食了透早，配水食粒布洛芬落。

第三日，額頭​已經袂燒了，肌肉有滴滴囝酸痛，另外還有咳嗽、鼻塞佮流鼻水。**夜昏時**（méng-sî, 晚上），測了抗原，顯示雙槓，陽性。除了留幾粒備用外，賰落四粒布洛芬，通過抗疫互助平台發佈出去。十二點左右，一位附近發高燒个陌生人得到了這四粒布洛芬。

第四日，起牀發覺肌肉已經袂酸痛了。中晝洗了个浴，然後去曝日頭燒，很舒服。隔無若久覺得頭有加減暈，還鼻水青流白流，**拭**（tshit, 擦）了半个紙。下晝給厝內寄滴囝藥、口罩佮抗原。暗頭煮了蝦**糜**(mûe, 粥)。夜昏時八九點時已經頭袂暈了。

第五日，**零下**（lâng-ē, 有時）鼻塞，零下流鼻水，下晝開始還​流**目汁**（mak-tsap, 眼淚）。食了氯雷他定（le̍k-lûi-tha-tẽng），流鼻水的症狀有所緩解​。​暗時，戴口罩落樓下丟垃圾​然後散步。睇着有个男人嚷着要跳樓，伊厝在二樓，有一个婦女在拖伊​，不知是做呢遐絕望。又行過一處，睇見幾隻貓囝猛猛鑽入灌木叢裏。無論我做呢引，​就是唔出來。頭頭有想要掠來飼个想法，後來轉念一想，覺得野貓也好，何必奪去​伊个自由。
