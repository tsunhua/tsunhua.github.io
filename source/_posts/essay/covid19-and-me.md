---
title: 穢着新冠之後
p: essay/covid19-and-me.md
tags:
  - 隨筆
  - 新冠
  - 閩語文
date: 2022-12-24 22:56:42
---

​最近全國攏在佮新冠病毒共存，我也**穢着**（ùe--tio̍h, 感染）了，時間是2022年12月20日​。

到今已經第六日了，情況好​㩼囉。

好在我早有預備 **加減**（ke-kiám, 一點）藥、礦泉水、肉佮菜，生病期間免**煩惱**（huân-ló, 擔心）東煩惱西。
<!--more-->

頭日**透早**（thàu-tsá, 早上）起牀，發現​喉嚨唔舒服，但是無在意伊，繼續上班。

**下晝**（ẽ-tàu, 下午）食了飽，發現還是唔舒服，料定是新冠​，決定**轉**（tńg, 回）宿舍觀察​。

**暗時**（àm-sî, 晚上）**發燒熱**（huat sio-jia̍t），腳軟手軟。用**探熱針**（thàm-jia̍t-tsam, 體溫計）探熱，確認是低燒，所以無去**醫生舖**（ui-seng-phòu, 診所）**問藥**（mn̄g-io̍h），**家己**（ka-kī, 自己）處理。

吃粒**布洛芬**（pòu-lo̍k-hun）落肚，之後去睏頃​。

睏醒，燒熱已退。

夜時，**喉渴**（âu-khuah, 口渴），時時爬起來食**滾水**（kún-tsúi, 開水）。

第二日，​畏**寒**（kuâⁿ），**咳嗽**（ka-sàu），**痰涎**（thâm-nuā, 痰和唾液）㩼，​鼻塞，通身還有加減​痠軟，額頭還有滴囝燒。食了透早，配水食粒布洛芬落。睏之前​還食加粒布洛芬。

第三日，額頭​已經袂燒了，肌肉有滴滴囝痠痛，另外還有咳嗽、鼻塞佮流鼻水。食了**氯雷他定**（le̍k-lûi-tha-tẽng），流鼻水的症狀有所緩解。

**夜昏時**（méng-sî, 晚上），測了抗原，顯示雙槓，陽性。

留幾粒布洛芬備用， **存**（tshûn, 剩）落个四粒通過抗疫互助平台發佈出去。

十二點左右，一位附近發高燒个陌生人收着了這四粒仙丹。

第四日，起牀發覺肌肉已經**袂**（bõi, 不會）痠痛了。

中晝**洗了个浴**（sói-lióu-kâi-e̍k, 洗了個澡），然後去**曝日頭燒**（pha̍k ji̍t-thâu-sio, 曬太陽），很舒服。

隔無若久覺得頭有加減**眩**​（hîn, 暈），鼻水青流白流，**拭**（chhit, 擦）掉了半个紙。

下晝給**厝內**（tshù-lãi, 家裏）寄滴囝藥、口罩佮抗原。

**暗頭**（àm-thâu, 傍晚）煮了蝦**糜**(mûe, 粥)。

夜昏時八九點時已經頭袂眩了。

第五日，**零下**（lâng-ē, 有時）鼻塞，零下流鼻水，伴有咳嗽，下晝開始還​流**目汁**（mak-tsap, 眼淚）。

​暗時，戴口罩落樓下丟垃圾​然後散步。

睇着有个男人嚷着要跳樓，伊厝在二樓，有一个婦女在拖伊​，不知是做呢遐絕望。

又行過一處，睇見幾隻貓囝猛猛鑽入灌木叢裏。無論我做呢引，​就是唔出來。

頭頭有想要掠來**飼**（chhī, 養）个想法，後來轉念一想，覺得野貓也好，何必奪去​伊个自由。

第六日，睏醒起來精神飽滿，喉嚨也無痛感，只存輕微咳嗽佮流鼻水。
